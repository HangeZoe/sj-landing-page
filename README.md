# 💻 🦈 Junior kodér pro StartupJobs 🦈 💻

## Detail nabídky

Zdravíme Tě ze StartupJobs!

Náš pracovní portál již skoro 9 let pomáhá startupům růst. Za tu dobu se nám povedlo pro naše zákazníky získat více než **350 000 zájemců**, více než 2000 startupů má alespoň jednoho člena týmu právě přes StartupJobs a **naše plány jsou nadále veliké**!

V rámci StartupJobs jsme si stvořili nástroj, kterému říkáme **static pages**, který nám umožňuje vytvářet jednotlivé statické stránky aniž bychom potřebovali zásah z vývoje. Takto běží celá vzdělávací sekce nebo představení nástrojů pro firmy. Už takových stránek máme přes 170 a každým dnem jich je více a potřebujeme někoho, kdo by nám je pomohl vytvářet a rozvíjet. Našeho zakladatele Filipa sice baví čas od času nějakou takovou stránku poskládat, ale už dospěl k názoru, že je čas najít někoho, kdo by na to měl víc prostoru.

Stránky aktuálně stojí na Bootstrapu, časem, stránku po stránce bychom se chtěli dostat k tomu, že je bude pohánět Tailwind.


**A proto hledáme Tebe, člověka, který nám pomůže s kódováním jednoduchých i o něco náročnějších statistických stránek.** 

Nepotřebujeme, abys měl/a léta praxe, rádi poskytneme prostor pro získání zkušeností nadšeným juniorům, ať už studentům, absolventům nebo maminkám-kodérkám na rodičovské. 


**Jediné, co potřebujeme, je:**

- Abys ze zadání uměl v Boostrapu nebo Tailwindu poskládat zadanou stránku.
- Pohlídal si při realizaci, že stránka vypadá dobře jak na desktopu, tak mobilu.
- **Splnil jednoduchý vstupní úkol**.


**Protože jsme otevření i lidem s minimem zkušeností, máme pro všechny zájemce úkol, aby se mohli předvést**

- Stvořili jsme jednu prázdnou statickou stránku - https://www.startupjobs.cz/ahoj-kodere - ve které najdeš div s id #ahoj-kodere.
- A připravili jsme zadání, kde máš jak grafické rozložení, tak text s obrázky - https://www.startupjobs.cz/podklady-pro-kodera.
- A nás zajímá ten kód, co bude obsahem divu #ahoj-kodere, aby stránka vypadala jako v zadání.
- Pošli nám prosím tento kód a doplň informaci, jak dlouho ti zpracování trvalo a kolik by sis představoval/a za hodinu takové práce.
